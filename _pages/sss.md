---
layout: page
title: Sıkça Sorulan Sorular
description: Adana psikiyatri kliniğimize başvuru, tedavi ve takip süreçleri ile ilgili sıkça sorulan soruların yanıtlarına buradan ulaşabilirsiniz.
permalink: /sss/
---
## Randevu Hakkında Sıkça Sorulanlar
### 1. Nasıl randevu alabilirim?
**Kliniğimizde online randevu sistemi kullanılmamaktadır.** Yalnızca telefonla arayarak ya da Whatsapp mesajı göndererek bilgi ve randevu alabilirsiniz.

### 2. Hangi yaş grubuna hizmet veriyorsunuz?
Kliniğimizde 18 yaş altı hasta kabul edilmemekte **yalnızca yetişkinlere hizmet verilmektedir.** 

### 3. Online muayene imkanı var mı?
Psikiyatrik muayene için **ilk kez gelecek olan hastalar için yalnızca yüz yüze** randevu oluşturulmaktadır. İlk değerlendirme görüşmesi sonrasında takipte gerekirse ve **hastanın durumu ile tanısı uygunsa** online görüşme ile takip ve tedavi sürdürülebilir.

Klinik psikolog görüşmesi için online görüşme randevusu oluşturulabilir.

### 4. Doğrudan gelip muayene olabilir miyim?
Kliniğimiz randevu sistemi ile çalışmaktadır, bu nedenle randevulu hastaların aldığı hizmeti etkilememek için **randevusuz hasta kabul edilememektedir.** 

### 5. Ön görüşme yapıyor musunuz?
Kliniğimizde hasta ya da hasta yakınları ile ön görüşme uygulaması yoktur. Yalnızca normal muayene ve değerlendirme yapılmaktadır.

### 6. Hasta gelmeden biz gelip anlatabilir miyiz?
Hastanın kendisi ve rızası olmadan hasta yakınları ile görüşme yapılamamaktadır. Randevu sırasında hasta ile birlikte gelen hasta yakınları ile hastanın bilgisi ve rızası dahilinde, hasta ile görüşme yapıldıktan sonra görüşme yapılabilir. Gerçeği değerlendirmenin ve içgörünün bozulduğu ağır ruhsal hastalıklarda hasta yakını görüşmesi elzemdir, bu durumlarda uzmanımız uygun bir şekilde hasta yakını ile görüşme yapacaktır. 

## Tedavi ve Takip Süreci Hakkında Sıkça Sorulanlar
### 1. Hangi hastalıkların tedavisi için randevu alabilirim?
Kliniğimizde tüm psikiyatrik hastalıklar için değerlendirme, tanı ve takip hizmeti verilmektedir. **Duygudurum bozuklukları ve tedaviye dirençli durumlarda kullanılan girişimsel olmayan beyin uyarım tedavileri konusunda uzman** kliniğimizde aşağıda listede yer alan hastalık ve durumlar için değerlendirme, tanı, takip ve tedavi hizmeti verilmektedir.

*  Major depresif bozukluk
*  Yineleyici (tekrarlayıcı) depresif bozukluk
*  Kronik (süreğen) depresif bozukluk
*  Bipolar duygudurum bozukluğu
*  Şizofreni, atipik psikoz, sanrılı bozukluk
*  Yaşlılık depresyonu, demans (bunama) ve deliryum
*  Doğum sonrası (postpartum) dönemdeki psikiyatrik hastalıklar
*  Nörolojik hastalıkların (Alzheimer hastalığı, parkinson hastalığı vb.) seyri sırasında ortaya çıkan psikiyatrik tablolar
*  Panik bozukluk,agorafobi, yaygın anksiyete bozukluğu, sosyal anksiyete bozukluğu
*  Obsesif kompulsif bozukluk ve ilişkili bozukluklar (deri yolma bozukluğu, birikticilik, saç yolma (trikotillomani) vb.)
*  Travma sonrası stres bozukluğu ve travma ile ilişkili bozukluklar
*  Yeme bozuklukları (bulumia nervosa, anoreksia nervosa)
*  Uyku bozuklukları
*  Erişkin dikkat eksikliği ve hiperaktivite bozukluğu
*  Somatizasyon bozukluğu ve bedensel belirti ilişkili bozukluklar
*  Konversiyon bozukluğu
*  Akut kriz durumları ve intihar
*  Dürtü kontrol bozukluğu ve davranış sorunları
*  Davranışsal bağımlılıklar (patolojik kumar oynama, online oyun bağımlılığı vb.)
*  Alkol bağımlılığı
*  Madde bağımlılığı
*  Sigara bağımlılığı

### 2. Klinikte tetkik isteniyor mu? Nasıl yaptırabilirim?
Psikiyatrik değerlendirme sonrasında bazı durumlarda ayırıcı tanı için beyin görüntüleme ve kan tetkiki gerekebilir. Gerekli durumlarda istenen bu tetkiklerin tamamını yan binadaki anlaşmalı sağlık kurumunda zahmetsizce, farklı bir yere gitmeden, uygun fiyata yaptırabilirsiniz. 
Duygudurum bozukluğu olan hastaların kullandığı ilaçlar olan lityum, valproat ve karbamazepin gibi ilaçların kan düzeyleri de aynı şekilde zahmetsizce, ek bir kuruma başvurmadan yapılabilmektedir.

### 3. Alkol/madde bağımlılığı tedavisi için başvurabilir miyim?
Evet. Kendi isteği ile başvuran, tedavi motivasyonu ve isteği olan kişilerde alkol ve madde bağımlılığı tedavisi ve takibi de yapıyoruz.

### 4. İlaç tedavisi olmadan yalnızca psikoterapi hizmeti alabilir miyim?
Psikiyatrik değerlendirme sonrasında durumunuz yalnızca psikoterapi ile takibe uygunsa ilaç tedavisi olmadan yalnızca bireysel psikoterapi hizmeti alabilirsiniz.

