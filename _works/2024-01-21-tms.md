---
title: TMS (Transkraniyal Manyetik Stimulasyon)
description: <b>Tedaviye dirençli depresyon tedavisinde etkili ve FDA onaylı</b>, psikiyatride kullanımı giderek artan, modern, bir beyin uyarım ve beyin aktivitesi düzenleme (nöromodülasyon) tedavisidir.
category: Beyin Uyarım Tedavisi
date: 2025-04-07 08:00:00 +0300ß
role: Uzm. Dr. İsmail BUÇGÜN
client: 
image: '/images/hizmet-tms.jpg'
---

## 1. TMS (Transkraniyal Manyetik Stimulasyon) tedavisi nedir?
TMS özel bir cihaz tarafından, yoğunlaştırılmış manyetik atımların ardışık, odaklanmış bir şekilde, özel beyin bölgelerine gönderilmesiyle beyin hücrelerinin uyarılmasını ve **beyin işlevlerinin düzenlenmesini (aktivitesinin artmasını ya da azalmasını) sağlayan**, **bazı hastalıkların tedavisindeki etkisi bilimsel olarak etkisi kanıtlanmış ve kullanım ruhsatı almış,** etkili ve modern bir tedavi yöntemidir.

## 2. Hangi durumlarda kullanılır?
İlk olarak 2008 yılında **tedaviye dirençli depresyon tedavisi için FDA (Amerikan Gıda ve İlaç Dairesi) onayı alan** bu tedavi yöntemi pek çok psikiyatrik hastalığın tedavisinde yarar sağlamaktadır. Başlıca kullanıldığı psikiyatrik hastalıklar şunlardır:

1. Major depresif bozukluk
2. Tedaviye dirençli depresyon
3. Bipolar duygudurum bozukluğu depresif dönem
4. Doğum sonrası (postpartum) emzirme döneminde depresyon
5. Yaşlılık döneminde depresyon
6. Anksiyetenin eşlik ettiği major depresif bozukluk (karışık anksiyete ve depresif bozukluk)
7. Yaygın anksiyete bozukluğu
8. Şizofreni, atipik psikoz gibi psikotik bozukluklarda tedaviye dirençli işitsel halüsinasyonlar (tedaviye dirençli ses duyma belirtileri)
9. Şizofreni, atipik psikoz gibi psikotik bozukluklardaki negatif belirtilerin tedavisi (içe kapanıklık, hayattan kopma, motivasyon kaybı vb. belirtiler)
10. Obsesif kompulsif bozukluk (OKB) **(Derin TMS)**
11. Tedaviye dirençli obsesif kompulsif bozukluk (OKB) **(Derin TMS)**
12. Tourette sendromu ve tik bozuklukları
13. Uyku bozuklukları
14. Sigara bağımlılığı **(Derin TMS)**
15. Alkol bağımlılığında istek azalma
16. Bazı madde bağımlılıkları
17. Davranışsal bağımlılıklar

Ayrıca migren, kulak çınlaması (tinnitus), inme sonrası rehabilitasyon, Parkinson hastalığı, esansiyel tremor ve diğer bazı hareket bozukluklarında, **Alzheimer hastalığı ve diğer bazı demansiyel sendromlarda** hastalık belirtilerinde iyileşme sağladığına dair bilimsel çalışmalar/yayınlar son dönemde artmakta ve bu alanlarda da klinik kullanımı giderek artmaktadır.