---
title: Psikiyatrik Değerlendirme
description: Psikiyatri uzmanının kişinin ruhsal durumunu anlamak için yaptığı kapsamlı inceleme sürecidir.
category: Tanısal Değerlendirme
date: 2025-04-25 08:00:00 +0300
role: Uzm. Dr. İsmail BUÇGÜN
image: '/images/hizmet-psikiyatrik-degerlendirme.jpg'

---

Psikiyatrik değerlendirme sırasında psikiyatrist; kişinin duygu, düşünce ve davranış süreçlerini ve gelişim aşamalarını sistematik bir şekide ele alıp değerlendirir. Amaç başvuran kişinin var olabilecek psikiyatrik hastalıklarını tespit etmek, bu durumu etkileyebilecek psikososyal ve tıbbi etkenleri tespit etmektir. Bu süreçte elde edilen verilerle tanı konulup kişinin durumuna en uygun tedavi planı oluşturulur. Bu süreç yaş ve var olan şikayetlere göre farklılıklar gösterebilir.

## Psikiyatrik değerlendirmede neler yer alır?
Psikiyatrik değerlendirmenin birkaç temel unsuru vardır. Başvuru şikayetinden bağımsız olarak tüm hastalarda temel bazı alanlar değerlendirilir.

1. **Öykü Alma:** Görüşme sırasında mevcut şikayetler ve yakınmalar öğrenilir. Var olan belirtilerin ne zaman başladığı ve nasıl seyrettiği hakkında bilgi toplanır.
2. **Yaşam Öyküsü Alma:** Geçmişteki diğer tıbbi hastalık ve psikiyatrik hastalıklar, kullandığı ilaçlar, hastane yatışları, aldığı diğer tedaviler, ailede hastalık öyküsü araştırılır.
3. **Ruhsal Durum Muayenesi:** Görüşme sırasında psikiyatri uzmanı muayene sırasındaki duygu, düşünce ve davranışları değerlendirir. Bu değerlendirme, dış görünüş ve davranışların gözleminden başlayarak duygudurum, düşüncelerin akışı, içeriği ve yapısı, konuşma özellikleri, algılar, bilişsel işlev gibi alanları kapsar.
4. **Gerekli Test ve Değerlendirmeler:** Bazı durumlarda görüşmeye ek olarak bazı psikolojik testlerin yapılması istenebilir. Bunlar tanısal olmasa da tanıya yardımcı ya da mevcu durumun şiddetini tespit etmek için uygulan ölçek ve test bataryalardır. Bazı hastalarda ayırıcı tanı ve diğer tıbbi durumların değerlendirilmesi için kan tetkikleri, idrarda madde testi, beyin görüntüleme ve EEG gibi değerlendirmeler gerekebilir.
5. **Fizik Muayene:** Ayırıcı tanı için gerekli durumlarda fizik muayene ve nörolojik muayene yapılabilir.

Tüm bu adımlardan elde edilen bilgiler bir araya getirilerek değerlendirme süreci tamamlanır.

## Psikiyatrik değerlendirme ne kadar sürer?
Psikiyatrik değerlendirmenin sabit bir süresi yoktur ve her hasta için farklılık gösterebiir. İlk değerlendirme görüşmesi genellikle 40-50 dakika sürer. Kişinin yaşam öyküsünün karmaşıklığı, hastalık dönemi ve tedavi öyküsünün uzunluğu, ek değerlendirme gerekliliği gibi faktörler görüşme süresini etkileyebilir.

## Değerlendirme sonrası süreç nasıl ilerler?
Psikiyatrik değerlendirme tamamlandığında psikiyatri uzmanı, elde edilen bütün bilgileri gözden geçirerek bir formülasyon yapar. Burada hastanın mevcut durumu, varsa psikiyatrik hastalık tanısı, bu durumu etkileyen tıbbi ve psikososyal etkenler ile hastanın bireysel ihtiyaçları ortaya konur. Mevcut tanı ve bireysel ihtiyaçlar göz önünde bulundurularak hasta ile birlikte tedavi planı oluşturulur.
Tüm bu süreçte psikiyatri uzmanı hastayı durumu ve varsa hastalık tanısı hakkında bilgilendirir.

## Değerlendirmede gizlilik sağlanır mı?
Psikiyatrik değerlendirme, güven ve gizlilik esasına dayalı bir süreçtir. Bu süreçte elde edilen bilgiler yasal ve meslek etiği kuralları gereği gizli tutulur. **Hastanın izni olmadan aile üyeleri dahil hiçbir 3. kişi veya kurumlarla paylaşılmaz.** Değerlendirme sonrasında tedavi sürecinde hastanın da görüşleri dikkate alınarak bir tedavi planı oluşturulur, **tüm tedavi yöntemleri için hastanın isteği ve onayı şarttır.**

## Sonuç
Psikiyatik değerlend